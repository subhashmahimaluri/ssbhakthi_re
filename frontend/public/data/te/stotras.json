{
  "posts": [
    {
      "title": "శ్రీ నృసింహ ద్వాదశనామ స్తోత్రం",
      "url": "sri-narasimha-dwadasa-nama-stotram",
      "content": "<div><p>అస్య శ్రీనృసింహ ద్వాదశనామస్తోత్ర మహామంత్రస్య<br>వేదవ్యాసో భగవాన్ ఋషిః<br>అనుష్టుప్ఛందః<br>లక్ష్మీనృసింహో దేవతా<br>శ్రీనృసింహ ప్రీత్యర్థే వినియోగః |</p><p>ధ్యానం |<br>స్వభక్త పక్షపాతేన తద్విపక్ష విదారణమ్ |<br>నృసింహమద్భుతం వందే పరమానంద విగ్రహమ్ ||</p><p>స్తోత్రం |<br>ప్రథమం తు మహాజ్వాలో ద్వితీయం తూగ్రకేసరీ |<br>తృతీయం వజ్రదంష్ట్రశ్చ చతుర్థం తు విశారదః ||</p><p>పంచమం నారసింహశ్చ షష్ఠః కశ్యపమర్దనః |<br>సప్తమో యాతుహంతా చ అష్టమో దేవవల్లభః ||</p><p>నవ ప్రహ్లాదవరదో దశమోఽనంతహస్తకః |<br>ఏకాదశో మహారుద్రో ద్వాదశో దారుణస్తథా ||</p><p>ద్వాదశైతాని నామాని నృసింహస్య మహాత్మనః |<br>మంత్రరాజేతి విఖ్యాతం సర్వపాపవినాశనమ్ ||</p><p>క్షయాపస్మారకుష్ఠాది తాపజ్వరనివారణమ్ |<br>రాజద్వారే మహాఘోరే సంగ్రామే చ జలాంతరే ||</p><p>గిరిగహ్వార ఆరణ్యే వ్యాఘ్రచోరామయాదిషు |<br>రణే చ మరణే చైవ శమదం పరమం శుభమ్ ||</p><p>శతమావర్తయేద్యస్తు ముచ్యతే వ్యాధిబంధనాత్ |<br>ఆవర్తయేత్సహస్రం తు లభతే వాంఛితం ఫలమ్ ||</p><p>ఇతి శ్రీ నృసింహ ద్వాదశనామ స్తోత్రం ||</p></div>"
    }
  ]
}
